# -*- mode: mandoku-view; -*-
#+TITLE: 貞白遺稿
#+DATE: 2015-08-25 00:18:35.323205
#+PROPERTY: ID KR4e0075
#+PROPERTY: BASEEDITION WYG    
#+PROPERTY: JUAN 提要
<pb:KR4e0075_WYG_000-1a>¶
欽定四庫全書　　　　　集部六¶
　貞白遺稿　　　　　　　别集類五(明/)¶
　　提要¶
　　　　(臣/)等謹案貞白遺稿十巻附顯忠錄二巻明¶
　　　　程通撰通字彦亨貞白其齋名也績溪人洪¶
　　　　武乙丑貢入太學庚午舉應天鄉試時方遣¶
　　　　諸王將兵因以封建策貢士於廷通所對稱¶
　　　　㫖擢第一授遼府紀善進左長史燕王叛後¶
<pb:KR4e0075_WYG_000-1b>¶
　　　　通上書數千言論戰守大計永樂初錦衣衛¶
　　　　都督紀綱發其事詔械通詣京師與二子俱¶
　　　　論死事迹具明史本傳所著述凡百餘巻悉¶
　　　　毁於官後十年其弟赴荆州遼王以所圖通¶
　　　　像及遺稿授之嘉靖中黨禁漸弛其従孫長¶
　　　　等乃搜訪佚篇裒為六巻附以遼王並同時¶
　　　　諸人贈言及行狀小傳等篇别為四巻天啟¶
　　　　中其裔孫樞及子應階又集前後建祠請謚¶
<pb:KR4e0075_WYG_000-2a>¶
　　　　之文為顯忠錄二巻附綴於末即此本也初¶
　　　　通以祖平乆戍陳情乞賜還鄉人稱其孝及¶
　　　　建文中遭逢國難上防禦封事而卒以是死¶
　　　　人稱其忠今陳情之表具在而封事獨有題¶
　　　　無文葢嘉靖中刻集時猶有所諱而不敢存¶
　　　　也封建二策乃其受知於太祖者持議頗正¶
　　　　其他詩文亦俱醇樸有法雖所存無多而大¶
　　　　節凛然有不僅以詞章論者固宜與方練諸¶
<pb:KR4e0075_WYG_000-2b>¶
　　　　集並傳不朽矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0075_WYG_000-3a>¶
貞白遺稿原序¶
夫威鳯之翔必有遺羽應龍之升必有遺甲英賢之出¶
必有遺言非其遺者貴也有貴於遺者也吾邑長史貞¶
白先生忠孝天植問學淵深昔在建文若方公孝孺周¶
公是脩黄公觀卓公敬先生偕之遊慮無不意氣相期¶
凡有著作&KR0186;相酬賞則先生之為先生固自有在而詩¶
若文特其一斑耳原集百有餘巻當文皇帝靖難兵南¶
下先生躬冒忌諱遂逮詔獄夷其二子而簿録其家以¶
<pb:KR4e0075_WYG_000-3b>¶
故巻帙悉毁於官即先生之死難諱而不稱者亦奪於¶
國威也迨永樂末年詔釋諸死難家屬而厥弟彦廸走¶
謁荆藩廼王雅重先生因出所蔵遺稿與其畫像授之¶
以歸最後從孫長公郡丞伯祥公訪諸戚里獲其贈言¶
并其題詠裒而集之厪數巻盖雖逸者什九存者什一¶
而手澤在焉至是子姓重加編次屬序於予以付剞劂¶
而永其傳予夙昔慕先生之為人廼今獲披遺稿恍挹¶
前芳大都先生因心為言不假雕刻是故叩閽陳情脱¶
<pb:KR4e0075_WYG_000-4a>¶
祖戎伍而眷渥髙皇則琅琅乎李令伯之遐標也策對¶
封建詳懇剴切而匡輔宗社則纚纚乎賈太傅之遺響¶
也䟽上北防忠憤激烈而委身殉國則凜凜乎胡樞宻¶
之卓軌也其它雄篇偉制雅調鴻詞則又駕軼歐蘇躪¶
歩甫白殆浩乎河瀆之㴸潏而燦乎日星之炳耀者也¶
藉非天佑忠孝復振斯文惡能俾公之遺言緒論重光¶
後禩哉至若藩王睿翰與諸賢華章悉附於集一以彰¶
君臣魚水之歡一以昭寮寀金蘭之契庶千百年後知¶
<pb:KR4e0075_WYG_000-4b>¶
有先生並知有賢王英哲不亦曠世相感也乎或謂披¶
蔵盈尺是惡覩先生之藩籬哉予曰鳯羽龍甲夫人而¶
珍之矧先生忠節固將與天壤同不朽安在非稿弗傳¶
乎故因諸公之請爰為之揭其概令知古人之言果有¶
貴於遺者也胡松拜撰¶
