# -*- mode: mandoku-view; -*-
#+TITLE: 貞白遺稿
#+DATE: 2015-08-25 00:18:35.450784
#+PROPERTY: ID KR4e0075
#+PROPERTY: BASEEDITION WYG    
#+PROPERTY: JUAN 卷七
<pb:KR4e0075_WYG_007-1a>¶
欽定四庫全書¶
　貞白遺稿卷七¶
　　附錄贈言¶
　　　賜寅賔堂詩序(以下並遼王作/)¶
洪武二十九年歳在丙子中秋之前三日吾遊於程紀¶
善之寅賔堂勸士也於是羣彦時至逢掖雲集此地有¶
藝苑文房明牕淨几又有東壁圖書西筵經史作而為¶
官様文章大方家數雖非璧水泮林之比至於𢋫歌詩¶
<pb:KR4e0075_WYG_007-1b>¶
賦良可以作興世教陶冶性情是時也水天一色風月¶
雙清貴三才有一徳之咸富萬巻無異端之習所以注¶
目游心騁士君子素位之懷信可樂矣夫寅賔之典誠¶
非偶然蓋方取暘谷出日之初義則存出門迎客之敬¶
君臣契合天人符應雖古今不同地位稍異當其惟斆¶
學半一啟一沃交修有道僉辭允諧揖讓之間庶績咸¶
熙矣古之記室今之賛善互司厥職念皇上有訓導我¶
以仁永王之國豈虚語乎丹書云敬勝怠者吉怠勝敬¶
<pb:KR4e0075_WYG_007-2a>¶
者滅義勝欲者從欲勝義者㓙儆戒無虞罔失法度寅¶
賔豈無謂哉古人又豈欺我哉然猶記疇昔之歳嘉其¶
族譜羡其尚義惜其南歸并賦諸題以與之以今方書¶
之得非肇于前而嗣於後耶吾安得不為之抑揚載歌¶
而激昻之是為序¶
　　　寅賔堂詩四首(今存三首/)¶
斯堂新構府門東烱烱文星聚㑹同導我以仁藩輔重¶
永王之國爵名崇壁懸四愛清而古座列羣英老且雄¶
<pb:KR4e0075_WYG_007-2b>¶
積得詩書小天下遼西從此播儒風¶
　　　其二¶
是水朝宗必向東萬方文軌總雷同英華筆底世難敵¶
豪氣胸中天比崇此日存心希聖哲平生秉志薄驍雄¶
儒臣濟濟非云少惟汝承家繼祖風¶
　　　其三¶
書齋南搆五雲東政教流行逺近同禮樂三千心浹洽¶
檻楹四八面穹崇操觚騷客言談古執筆文臣氣勢雄¶
<pb:KR4e0075_WYG_007-3a>¶
叅透聖賢瀟灑處一襟霽月與光風¶
　　　與程紀善詩¶
濟濟新安士今為輔翊臣鳯凰池上客龍虎榜中人不¶
獨詩文勝猶兼徳行純況承忠孝裔喜得日相親¶
　　　賜囬新安¶
新安古邑面龍峯之子英才秀所鍾䇿對皇廷曽獨步¶
經明王道孰爭鋒平生好秉忠勤志百職咸推愷悌容¶
倐爾拜予歸讀禮令人懷想意忡忡¶
<pb:KR4e0075_WYG_007-3b>¶
　　　賜翠睂亭詩¶
翠睂亭上月如睂水色山光映紫薇石鏡古今風雨滑¶
花屏逺近霧烟霏畫分八字蛾彎巧寺崦千重鳳舞奇¶
最喜江南春信早老梅開遍向陽枝¶
　　　賜尚義堂¶
五常仁義最為先今見卿門得兩全天地一心無世慮¶
子孫三代有家傳同行故友能收骨異姓孤兒賴贖田¶
積善定知餘慶逺翬山疊疊水綿綿¶
<pb:KR4e0075_WYG_007-4a>¶
　　　賜題程氏宗譜詩¶
　洪武紀元六月䝉遼王殿下索取家譜披閱再三乃¶
　命筆立成一律令羣臣𢋫賀前韻¶
重黎譜出自軒轅滚滚源流逺更延忠壯有聲天地老¶
子孫無數古今賢故家喬木蟠根大深谷猗蘭奕葉鮮¶
上下相承同紀載二千年後萬千年¶
　　　用方宗儀韻¶
徽郡程家名望族自周而下爵王公存孤實抗干天義¶
<pb:KR4e0075_WYG_007-4b>¶
報國常攄貫日忠徳潤風姿人有異光増譜乗世無同¶
古今具載難窮盡一代强如一代隆¶
　¶
　¶
　¶
　¶
　¶
　貞白遺稿巻七¶
